Over | Timmerwerkt

home
wat
hoe
over
podcast
contact

Over Timmerwerkt

Hans en Olivier richtten in 2018 Timmerwerkt op. De missie: timmeren aan een warme samenleving door meubels op maat te maken met gemotiveerde nieuwkomers.


Timmeren aan een warme samenleving

Voor veel nieuwkomers zijn de obstakels om een opleiding te volgen of werk te vinden groot: te weinig
kennis van de taal, niet de juiste diploma’s, vooroordelen op de arbeidsmarkt … Bij Timmerwerkt kunnen
gemotiveerde nieuwkomers zinvol aan de slag.

Het is onze overtuiging dat de maatschappij nood heeft aan meer warmte: meer tijd maken voor elkaar, meer
luisteren naar elkaar, meer openheid voor elkaar. Vanuit die houding vertrekken al onze relaties: die met
klanten, met leveranciers, met medewerkers en met partners. We streven naar een warmere en tragere
samenleving die zich kan aanpassen en open staat voor verandering.

Team Timmerwerkt

Hans Gruyaert

Hansheeft een achtergrond als lesgever in IT. Via een omweg in de sociale sector heeft hij
zich gevestigd als zelfstandig meubelmaker. Zijn focus binnen Timmerwerkt is vooral commercieel en
creatief.

Olivier Provost

Oliis opvoeder en heeft ervaring in het creatief en actief stimuleren van kwetsbare
doelgroepen. Met een pak ervaring in de jeugd- en sociaalartistieke sector beschikt hij over een
breed netwerk van dienstverleners en creatieve duizendpoten.

Besmillah Husaini

Besmillah was meubelmaker in Afghanistan, maar heeft hebben en houden moeten achterlaten. Langzaam
maar zeker is hij een nieuw leven aan het opbouwen met z'n vrouw en dochtertje. Beluister zijn
verhaal hier.

Pauwel De Buck

Pauwel, geboren in een schrijnwerkersnest, is een duizendpoot. Hij vormt samen met Besmillah ons
vaste plaatsingsteam. Hij combineert z'n werkzaamheden bij Timmerwerkt met het organisaren van
optredens bij muzieklabel K-RAA-K.

Senne Neyens

Senne is grafisch vormgever en combineert zijn creativiteit al een paar jaar met het maken van
meubels. Hij trekt al eens graag de wijde wereld in en is all-round nice guy.

Omar Saadi Ahmed

Omar is afkomstig uit Fallujah, Irak. Hij studeerde aan de hogeschool en deed ervaring op als
schrijnwerker en schilder in het familiebedrijf. Leergierig, gedreven, ambitieus.

Mattias Peeters

Mattias is architect en meubelmaker. Naast z'n eigen werk engageert hij zich sinds kort ook als ontwerper binnen Timmerwerkt. Hij vindt zingeving belangrijk, en toeval wil, wij ook!

Tina Peirlinck

Tina is architecte en meubelmaakster. Bij Timmerwerkt staat ze mee in voor het ontwerp en uitwerken
van de projecten. Naast haar werk bij Timmerwerkt runt ze Atelier ZAAG.

Hyusein Ahmedov

Hyusein is 55 jaar en van Bulgaarse origine. Hij had werk maar is dit door de corona-crisis
verloren. Via z'n werk bij de spoorwegen heeft hij ervaring opgedaan met houtbewerking, slijpen en
lassen. Hij wil zich nu richten op het hout en z'n Nederlands verbeteren.

Henock Ngama Bokuango

Henock woont al 8 jaar in België en is carrosier van opleiding. Aangezien hij geen werk vind is hij
zijn werkveld aan het verbreden en loopt nu 6 maanden stage bij Timmerwerkt waarin hij voornamelijk
het vernis- en lakwerk voor z'n rekening neemt.

Dawit Berhane Berhe

Dawit zat in het leger in Erithrea. Om aan de repressieve en uitzichtloze toestand in z'n land te
ontsnappen is hij, via heel wat omzwervingen, in België terecht gekomen. Nu is hij zich, eerst bij
Compaan en nu bij Timmerwerkt, tot meubelmaker aan het
omscholen.

Ibrahim Alnassry

Ibrahim was politieagent in Tikrit (Irak). Na een opleiding binnenschrijnwerk bij de VDAB en een
stage van 6 maanden bij Timmerwerkt is hij op zoek naar werk als meubelmaker. Beluister zijn
verhaal hier.

En wie ben jij?

We kunnen én willen het verhaal van Timmerwerkt niet alleen schrijven: we geloven sterk in samenwerking
en co-creatie. Timmerwerkt is een pilootproject, een vereniging, een workshop, een intercultureel
experiment dat mensen en organisaties bottom-up met elkaar verbindt.

Wil je deel uitmaken van ons verhaal? Contacteer ons
vrijblijvend met jouw vraag of idee.

De Timmerwerkt nieuwsbrief

Wil je graag op de hoogte blijven over Timmerwerkt? We houden zelf niet van spam, dus het zal maar
voor héél af en toe zijn.

Inschrijven

TIMMERWERKT VZW
Doornstraat 90
9940 Evergem
info@timmerwerkt.be
+32 456 61 85 05

